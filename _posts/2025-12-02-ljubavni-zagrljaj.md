---
layout: post
title: "Ljubavni zagrljaj"
description: ""
category: 
tags: [poezija]
---
{% include JB/setup %}

Djevojčica u igri  
Zastane  
Cijeli se univerzum zaustavi  

Čuje se tiha buka elektrona  
na putu prema zaustavljanju  
Higgsov bozon namiguje  

Djevojčica šapatom nadglasa  
cijeli univerzum u nama,  
izgovorivši:  

**"Svi mi stanemo svakome od nas u  
zagrljaj"**  

Franjo pruža ruku  
Slobo odbija ruku  
I zgrabi ga u zagrljaj  

U istom trenutku  
Josip izlazi iz pećine  
Slijeće Anti u zagrljaj  

Thompson pruža ruku  
u frižider  
Senf mu skače u zagrljaj  

Fašist lomi snop  
Anti-fašist skida kaput negacije  
U zagrljaju postaju jedno  

Mačka laje  
Pas prede  
U zagrljaju  

Imam kaže ne dam  
Pastor kaže imam  
U zagrljaju  

Nota zašuti  
Tišina zasvira  
U zagrljaju  

A ti?  
Ti samo pratiš ritam  
U zagrljaju  

A ja?  
Ja samo pratim ritam  
U zagrljaju  

A mi?  
Mi samo plešemo  
U zagrljaju  

A oni?  
Oni su mi(r)  

Mir  

U nama samima  

<img src="/assets/images/ljubavni-zagrljaj-djevojcica.png" alt="djevojcica" style="width:50%;" />
______________________________  

**PS:** glazba za slušanje uz ovu pjesmu:  
<iframe width="560" height="315" src="https://www.youtube.com/embed/_Y2eKkdzqCA?si=7gwWuY-5_rNstu4X" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
Autorica: [Ane Paška Art](https://www.facebook.com/anepaskaart) i njezin citat:  
> Pjesma je nastala 2019. godine kao izjava moje petogodišnje kćerkice Luke.
> Od tada je postala završni ritual Salona za uljepšavanje duše, muzička vizualizacija i oblik molitve koja se obraća ljudskom potencijalu da transcendira svoje osobno i zaroni u univerzalno.  
> Na puno dubljoj razini Sve je Jedno.  
> Zagrljaj je mjesto koji nas uvijek nanovo podsjeća na tu jednostavnu i moćnu istinu.  

**PPS:** [Ane Paška Art](https://www.facebook.com/anepaskaart), hvala tebi i tvojoj kćerki na inspiraciji.  